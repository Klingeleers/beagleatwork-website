---
layout: about
permalink: /over-ons/
title: Over ons
author: Danny Put
image: assets/images/about/danny_bailey.jpg
---

Danny Put heeft Beagle@work opgericht omdat hij van mening is dat de Beagle over het algemeen zwaar onderschat wordt door hondeninstructeurs. Hij wil de hondenwereld een ander beeld geven van wat een Beagle kan wanneer men voldoende tijd, energie en geduld in deze prachtige hondensoort wil steken. 23 jaar geleden kocht hij zijn eerste Beagle en noemde hem Thari. Hij ging er vol goede moed mee naar de hondenschool. Daar kreeg hij al snel te horen dat er niets mee aan te vangen was omdat het een Engels ras is. Na 2 lessen stapte hij gedemotiveerd het plein af omdat ze zijn Beagle totaal links lieten liggen.16 jaar later, na het overlijden van zijn trouwe viervoeter Thari, kwam er een nieuwe Beagle in het gezin terecht: Luna. Danny stapte opnieuw naar een hondenschool en kreeg direct opnieuw te horen wat voor een moeilijke honden Beagles wel zijn. Maar deze keer lieten ze hem niet links liggen. 

> Vastbesloten om deze keer een Beagle te hebben die luistert, begon ik zeer intensief met Luna te trainen

Maand na maand schudde de instructeurs met hun hoofd omdat ze zagen hoeveel moeite Danny moest doen om haar onder controle te krijgen, zodat Luna haar oefeningen correct zou doen. Maar het harde werken wierp zijn vruchten af, na 1 jaar en 2 maanden behaalde Luna haar brevet van gehoorzaamheid met een score van 97%! De eerste reactie van de instructeurs was dat dit geen echte Beagle was, omdat ze veel te rustig zou zijn. 3 jaar later werd de hele club verrast toen Luna clubkampioen werd bij de debutanten. 2 jaar daarna kwam zijn huidige Beagle het gezin vervoegen. 

> Wist ik veel dat ik een echte Beagle-bom in huis gehaald had!

De instructeurs op de hondenschool lieten hem al snel weten dat hij met Bailey een &#8220;echte&#8221; Beagle in huis had gehaald. Ze waren benieuwd of Luna een gelukstreffer was, of dat er toch wat meer achter de trainingsmethodes van Danny zat. Dit motiveerde Danny om opnieuw intensief beginnen trainen. Na 1 jaar slaagde ook Bailey met 93% op zijn brevet van gehoorzaamheid. De instructeurs waren toen erg verbaasd dat het hem gelukt was. Bailey kon echter zijn energie niet helemaal kwijt, dus besliste Danny om ook nog agility en reddingshondenwerk erbij te doen. Agility en gehoorzaamheid samen trainen was volgens de hondenschool onmogelijk. Na veel discussies, besliste Danny om dan enkel agility trainingen te doen op de hondenschool. Hij zag hoe Bailey helemaal openbloeide door de nieuwe uitdagingen. Sinds juni 2016 is hij begonnen met het wedstrijd-gericht trainen van Bailey als reddingshond, en in 2017 werd Bailey ook nog Limburgs kampioen agility. 

> Binnen de agility wereld heb ik nooit vooroordelen ervaren, bij reddingshondenwerk wel

Danny had intussen zodanig veel ervaring opgebouwd met Beagles, dat hij regelmatig discussies had met instructeurs die de Beagle op dezelfde manier wilde behandelen als een Mechelaar of Duitse Herder. Maar een Beagle vergt een hele andere aanpak. Hij is ervan overtuigd dat Beagles sneller, beter en aandachtiger trainen wanneer er met voedsel gewerkt wordt. Dit in tegenstelling tot een aantal van de groepen waar hij lid van was, waar hij gedwongen werd om met speelgoed te belonen. 

> De Beagle verdient volgens mij veel meer respect!

Danny heeft deze groep opgericht om aan Beagle eigenaars te tonen dat de lastige trainingen op hondenscholen niet aan het ras ligt, maar vooral aan de aanpak van instructeurs. Hij is ervan overtuigd dat wanneer er op een andere manier getraind wordt, er veel meer en snellere vooruitgang zal zijn bij de training van de Beagle. Bailey is intussen klaar om over te stappen naar programma 1 van de gehoorzaamheid. Hij is Limburgs kampioen in graad 1 medium bij agility, en klaar om naar graad 2 te gaan. Hij heeft daarnaast ook zijn geschiktheidsbrevet voor vlakte en puin binnen de IRO (Internationale Reddingshonden Organisatie) behaald. 

> Het is dan ook mijn droom om dit verder te geven aan andere Beagle eigenaars, zodat zij zich kunnen optrekken aan deze prestaties en beseffen dat ze niet moeten opgeven.