---
id: 190
title: De eerste beaglewandeling was een groot succes
date: 2018-05-25T17:02:44+01:00
author: Tim
layout: post
permalink: /2018/05/eerste-beaglewandeling-groot-succes/
image: /assets/images/blog/beaglewandeling-groepsfoto.jpg
image_thumb: /assets/images/blog/beaglewandeling-groepsfoto-thumb.jpg
categories:
  - Wandelingen
tags:
  - demonstratie
  - wandeling
---
Op Pinkstermaandag 21 mei 2018 organiseerde we onze eerste beaglewandeling in de bossen van Opglabbeek. Nadat de inschrijvingen openden bleek al snel dat we veel bezoekers gingen ontvangen. Uiteindelijk kregen we 45 beagles, 15 honden van een ander ras en ongeveer 120 begeleiders over de vloer.

### Bezoekers

Klokslag 12 uur begonnen de eerste bezoekers toe te stromen bij de Derbyclub in Opglabbeek. Het zonnige weer was ideaal om nog iets te drinken op het terras voordat de wandeling vertrok. Daar maakten de bezoekers dan ook graag gebruik van. De groepswandeling vertrok om 13u30, dus men had voldoende tijd om even de sfeer op te snuiven en kennis te maken met de andere beagles. We kregen pas goed in de gaten hoeveel volk er eigenlijk aanwezig was toen de groepsfoto gemaakt werd voor de wandeling.

<img loading="lazy" class="aligncenter wp-image-193 img-fluid" src="https://www.beagle.work/wp-content/uploads/2018/05/beaglewandeling-groepsfoto.jpg" alt="groepsfoto van alle bezoekers" /> 

### De wandeling

De nietsvermoedende wandelaars die we tegenkwamen op de wandelroute wisten niet goed wat ze zagen. Zo&#8217;n grote groep beagles tegenkomen in de rustige bossen mogen we wel uitzonderlijk noemen. Hopelijk kunnen we de verbazing nog wat groter maken bij een volgende editie!

### Demo

Omdat we graag wilden laten zien wat we nu precies deden, hebben we na de wandeling een demo gegeven. Danny en Mieke gaven deskundige uitleg terwijl alle teams hun oefeningen een voor een afwerkte. De leden lieten zien hoe de trainingen stelselmatig opgebouwd worden. De trainers lieten dan weer het echte werk zien, waar de andere leden naartoe proberen te werken. Door de stevige wind werd het echte zoekwerk wat lastiger, maar Bailey en Liam lieten toch goed zien wat ze in hun mars hebben.

### Sfeerbeelden

De verrassingspakketten die door onze partners voorzien werden, vielen erg in de smaak. En daarvoor willen we graag [De Mulder](http://www.de-mulder.be/), [Cosmopet](https://www.cosmo-pet.com/en/) en [Beestig – Cats & Dogs](https://www.beestig.co/) bedanken!

Naast onze partners willen we ook alle teams van Beagle@work bedanken, want zonder hun inzet was dit evenement onmogelijk geweest.

### Volg ons

Wil je op de hoogte blijven van onze activiteiten? Blijf dan zeker deze website in de gaten houden. Daarnaast kan je ons ook volgen op onze [Facebook-pagina Beagle At Work](https://fb.me/beagle.work).